=== IMG_9353.JPG ===
PLOKŠTIEJI MAKARONAI SU ŠPINATAIS,
MASKARPONE IR PARMEZANU
Šį patiekalą labai mėgsta vaikai. Jie gali nemėgti vienų špinatų, tačiau niekada neturėjau vargo
maitindamas šiuo patiekalu savo dvimetę dukrelę. Ji mėgsta susiurbti spagečius, o padažas iš
maskarponės sūrio ir makaronų virimo vandens - tiesiog fantastiškas!
4 PORCIJOMS REIKĖS
455 g ilgų plokščiųjų makaronų (tagliatelle) arba spagečių
alyvuogių aliejaus
2 arbatinių šaukštelių sviesto
2 nuluptų ir griežinėliais supjaustytų česnako skiltelių
1/2 šviežiai tarkuoto muskato
400 g kruopščiai nuplautų ir plonai supjaustytų šviežių špinatų
jūros druskos ir šviežiai maltų juodųjų pipirų
120 ml tirštos riebios grietinės
150 g maskarponės sūrio
2 saujų šviežiai tarkuoto parmezano sūrio
Užvirkite didelį prikaistuvį sūdyto vandens, įdėkite makaronus ir išvirkite laikydamiesi pakuotės
instrukcijų. Tuo metu įkaitinkite keptuvę arba katiliuką, įpilkite šlakelį aliejaus, sudėkite sviestą, čes-
nakus ir muskatą. Kai sviestas ištirps, įdėkite špinatus. Po 5 minučių jie suglebs ir patamsės. Dalis
skysčio išgaruos, todėl špinatai ims stipriai kvepėti. Tada pabarstykite juos druska ir pipirais pagal
skonį, įdėkite grietinės, maskarponės ir įpilkite samtelį vandens, kuriame verda makaronai. Lėtai
užvirkite ir vėl pabarstykite prieskoniais.
Nukoškite makaronus (truputėlį vandens palikite), tada sumaišykite juos su špinatų padažu.
Suberkite parmezaną, krestelėkite. Įpilkite šiek tiek virimo vandens, kad masė nebūtų pernelyg
tiršta ir lipni. Dar kartą patikrinkite, ar užtenka prieskonių, ir nedelsdami patiekite.
=== IMG_9357.JPG ===
AMERIKIETIŠKOS KAPOTOS SALOTOS
Šių salotų daugybę kartų valgiau Jungtinėse Amerikos Valstijose - tai geriausia vieta joms ragau-
ti, o ypač - jaukiose XX amžiaus 4-ojo dešimtmečio stiliumi įrengtose užkandinėse, vadinamose
„kepsnių namais". Čia galima užsisakyti ne tik salotų, bet ir kapotos mėsos kepsnių. Jie panašūs
į kotletus, tik mėsa supjaustyta gerokai stambiau ir suspausta į kepsnio formą. Kepsniai patiekia-
mi su bulvių lazdelėmis ir salotomis.
Užkandinėse klausinėjau žmonių, kodėl kapotos salotos taip vadinamos. Vienintelis paaiškini-
mas - jos taip vadinamos todėl, kad visi produktai sukapojami. Visiškai teisinga išvada! Man
teko ragauti ir puikių, ir visiškai nevykusių salotų. Jų skiriamasis bruožas - produktų proporcijos
bei faktas, kad skaniosios salotos buvo ne suvytusios ir ne bjaurios, o atvirkščiai - šviežios ir
skanios. Salotos valgomos iš karto po to, kai produktai sukapojami ir užpilami. Užpilas paverčia
įprastus produktus šiek tiek ypatingais, o atrodo netgi puošniai! Tačiau pastebėsite, kad pilu jį
gamindamas salotas, – mano manymu, taip jas ruošti geriausia.
-
Vakarėlio metu pabandykite štai ką: užuot nuobodžiai ant kiekvieno padėklo patiekę šešias
lėkštes salotų, pasitelkite savo artistinius gebėjimus, pjaustymo lentą ir vadinamąjį mezzaluna -
specialų peilį apvalainais ašmenimis ir dviem rankenomis. Taip pat - aštuonis ar devynis produk-
tus. Pradėkite juos kapoti ir kiekvienas susidomės, kas čia vyksta. O tada patieksite salotas ir
viskas bus puiku. Ne tik šauniai pasirodysite, bet ir išvengsite įtampos bandydami gražiai
serviruoti stalą.
6 PORCIJOMS REIKĖS
1 per pusę perpjautos raudonosios
paprikos
1 šviežios per pusę perpjautos
raudonos aitriosios paprikos
1 nulupto raudonojo svoguno
5 ar 6 prinokusių pomidorų
½ agurko
200 g fetos sūrio
2 romaninių arba 4 gūžinių salotų
1 salotinės trūkažolės (cikorijos)
2-3 saujų šviežių žolelių (petražolių,
bazilikų, laiškinių česnakų, mėtų)
mišinio
2 valgomųjų šaukštų angliškų garstyčių
3 valgomųjų šaukštų baltojo vyno acto
8 valgomųjų šaukštų aukščiausios rūšies
pirmojo spaudimo alyvuogių aliejaus
jūros druskos ir šviežiai maltų juodųjų
pipirų
Pašalinkite sėklas iš raudonosios ir aitriosios paprikų. Visus kitus produktus nuplaukite ir nu-
sausinkite, tada paimkite didelę pjaustymo lentelę ir mezzaluna arba virėjo peilį ir pasiruoškite
kapoti! Svarbu smulkiai sukapoti svogūną ir aitriąją papriką, o pomidorus, raudonąją papriką,
agurką ir fetą supjaustykite 1 cm gabaliukais - juos bus lengviau sumaišyti su užpilu. Salotas,
trūkažolių lapus bei žoleles sukapokite 1 cm pločio juostelėmis.
Ant lentelės esančių produktų viduryje padarykite įdubą. Įdėkite garstyčių ir maišykite jas arbatiniu
šaukšteliu, tuo pat metu pildami actą bei aliejų. Nuolat ragaukite, kol įsitikinsite, kad skonis yra
geras. Nepamirškite, jog kai kurių rūšių actas gali būti aštrokas, todėl pilkite pagal savo skonį.
Pabarstykite prieskoniais, paragaukite, tuomet įberkite dar šiek tiek prieskonių ir sustumkite
salotas į lentelės vidurį. Sumaišykite ir patiekite. Puikiai dera su kepsniais, kotletais ar žuvimi.
-
salotos 111
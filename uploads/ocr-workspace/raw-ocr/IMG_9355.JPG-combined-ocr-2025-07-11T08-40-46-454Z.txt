=== IMG_9355.JPG ===
TIKROJI SVOGŪNŲ SRIUBA
Prancūzai dažnai ginčijasi, iš kur kilo ši sriuba - iš Liono ar iš Paryžiaus? Aš abejoju, ar ši sriuba
tikrai prancūziška, o ne angliška, kadangi Anglijoje svogūnų sriubų receptai žinomi jau keletą šimt-
mečių. Sriubos su svogūnais verdamos daugelio šalių virtuvėse. Pavyzdžiui, italai ant silpnos
ugnies verda carabaccia: įvairių rūšių svogūnus sumaišo su bulvėmis ir įdeda cinamono lazdelę,
kuri skleidžia neįtikėtiną aromatą. Prekybos centruose svogūnų įvairovė nedidelė, tačiau, jei užsuk-
site į ūkininkų turgų, pamatysite, kad svogūnų būna visokiausių formų ir dydžių.
4 PORCIJOMS REIKĖS
1,1 kg nuluptų ir griežinėliais su-
pjaustytų svogūnų
saujos šviežių čiobrelių (nuskinkite
lapelius)
6 nuluptų ir plonais griežinėliais
supjaustytų česnako skiltelių
1 lauro lapo
alyvuogių aliejaus
gabaliuko sviesto
1,3 1 sultinio - jautienos, vištienos arba
daržovių
jūros druskos ir šviežiai maltų juodųjų
pipirų
1 prancūziško batono arba itališkos
duonelės kepaliuko
115 g griujerio sūrio (arba kito, kuris
lydosi)
Į puodą storu dugnu ir nesvylančia danga įpilkite alyvuogių aliejaus, įdėkite sviesto, sudėkite visus
svogūnus, čiobrelius, česnakus, įmeskite lauro lapą. Uždenkite ir kepkite ant silpnos ugnies apie
15 minučių, tačiau neleiskite svogūnams pageltonuoti. Retkarčiais pamaišykite, kad svogūnai
nepriliptų prie dugno. Kuo silpnesnė ugnis, tuo geriau. Tada nukelkite dangtį, padidinkite ugnį ir
pakepinkite svogūnus, kad nusidažytų šviesia auksine spalva. Skonis bus saldesnis, o kvapai iš
tiesų išryškės. Supilkite sultinį, sumažinkite ugnį ir virkite 20 minučių. Galite nugriebti riebalus, ta-
čiau aš manau, kad jie suteikia skonio.
Pagal skonį įberkite druskos ir pipirų. Išpilstykite sriubą į dubenėlius ir sustatykite ant kepimo skar-
dos. Užuot dailiai supjaustęs, mėgstu suplėšyti duoną - tokia labai tinka kaimiškam patiekalui ir
gražiai atrodo. Uždėkite duoną ant sriubos kiekviename dubenėlyje, pašlakstykite alyvuogių
aliejumi, uždėkite griujerio. Kepimo skardą įstatykite į įkaitintą orkaitę (nustatykite vidutinę ugnį)
arba į kepsninę (pasistenkite nesudaužyti dubenėlių ir nesudeginti duonos), kad duona šiek tiek
apskrustų, o sūris išsilydytų.